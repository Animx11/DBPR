NASZ (Narodowy Algorytm Szyfrujący) jest to algorytm szyfrujący o niejawnej specyfikacji, stosowany do ochrony informacji niejawnych stanowiących tajemnicę służbową, oznaczoną klauzulą "poufne". Według nieoficjalnych danych algorytm oparty jest o 3DES z funkcją whiteningu, której celem jest upodobnienie sygnału wyjściowego do białego szumu.Obecnie algorytm jest implementowany wyłącznie w sprzętowych układach szyfrujących urządzeń polskich producentów. Wersje tych urządzeń zawierające implementacje algorytmu NASZ przygotowywane są we współpracy z Departamentem Bezpieczeństwa Teleinformatycznego Agencji Bezpieczeństwa Wewnętrznego, który jest właścicielem algorytmu. Istnieje kilka wersji algorytmu, używanych do szyfrowania informacji o różnej poufności, takich jak NASZ_P dla informacji "tajnych", czy NASZ-T dla informacji "ściśle tajnych".
